Dijital Kimlik Sistemi ile Giriş-Çıkışlar Artık Daha Hızlı ve Güvenli
6 Mayıs 2025 tarihi itibarıyla yurdumuzda Dijital Kimlik Sistemi uygulamasını devreye almış bulunmaktayız. Bu sistem sayesinde öğrencilerimiz, yurt giriş-çıkışlarını artık fiziksel kart yerine dijital kimlikleriyle gerçekleştirebiliyor. Akıllı telefonlarla uyumlu bu yeni sistem, giriş işlemlerini temassız ve hızlı hale getirerek hem güvenlik hem de kullanıcı deneyimi açısından büyük kolaylık sağlamaktadır.

Dijital Kimlik Sistemi yalnızca turnike geçişlerinde değil; yemekhane, kütüphane ve sosyal alanlara erişimde de aktif olarak kullanılmaktadır. Böylece öğrencilerimiz tek bir sistemle birçok hizmetten kolayca faydalanabilmektedir.

Uygulamanın ilk haftasında öğrencilerimizden gelen geri bildirimler son derece olumludur. Hem güvenlik personelimizin iş yükünü azaltan hem de yurt yaşamını modernleştiren bu sistemi ilerleyen süreçte daha fazla hizmet birimiyle entegre etmeyi planlıyoruz.

Öğrencilerimize sağladığı kolaylık ve katkılarla öne çıkan bu uygulamanın, tüm yurt ortamımıza hayırlı olmasını diliyor; dijital dönüşüm sürecimize destek veren tüm paydaşlara teşekkür ediyoruz.